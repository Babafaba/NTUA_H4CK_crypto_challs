Δίνεται το `slow.exe`, windows executable. Πριν το τρέξουμε το πετάμε σε μια IDA να δούμε τι κάνει:\
\
![](https://github.com/Babafaba/NTUA_H4CK_crypto_challs/blob/main/writeups_for_challs_by_other_authors/slow/slow_IDA_1.png)

\
Φαίνεται ότι μας ζητάει ένα input το οποίο στη συνέχεια hashάρει με `sha256` και ελέγχει αν το hash ταυτίζεται με την hardcoded τιμή `"3417226f0cccb28199271eac87f5b16856fc2fda68d39490eade0c91268ed252"`. Γνωρίζουμε ότι τα (καλά) hash functions δεν αντιστρέφονται. Παρόλα αυτά, όντας ντετερμινιστικές συναρτήσεις, αν κάποιος έχει αποθηκεύσει τα hashes από διάφορα inputs σε έναν πίνακα, μπορεί αργότερα, έχοντας στην κατοχή του κάποιο hash να ανατρέξει στον πίνακα και να δει αν υπάρχει εγγραφή με το αντίστοιχο input καταχωρημένη. Ακριβώς αυτη τη δουλεία κάνει το [crackstation](https://crackstation.net/).\
\
Δοκιμάζουμε να του δώσουμε το γνωστό από το πρόγραμμα hash και μας βρίσκει κατευθείαν ότι ο κωδικός ειναι `inconsequential`!

Τέλεια! Ας δοκιμάσουμε να τρέξουμε το πρόγραμμα και να δώσουμε αυτόν τον κωδικό ως input:
![](https://github.com/Babafaba/NTUA_H4CK_crypto_challs/blob/main/writeups_for_challs_by_other_authors/slow/slow_cmd.png)

Χμμ, φαίνεται να δουλεύει αλλά όπως αναγράφεται και στο terminal, οι χαρακτήρες τυπώνονται πάρα πολύ αργά. Πίσω στην IDA!\
\
![](https://github.com/Babafaba/NTUA_H4CK_crypto_challs/blob/main/writeups_for_challs_by_other_authors/slow/slow_IDA_2.png)
Όπως φαίνεται, οι χαρακτήρες τυπώνονται με πολύ αργό ρυθμό, και μάλιστα κάθε παύση είναι εκθετικά μεγαλύτερη από την προηγούμενη. Μπορούμε να το κάνουμε να πάει κάπως πιο γρήγορα; Ή ίσως να βρούμε το flag με κάποιον εναλλακτικό τρόπο;\
\
Η απάντηση είναι ότι γίνονται και τα 2. Το πρώτο απαιτεί να patchάρουμε το πρόγραμμα ώστε εκεί που γίνεται ο έλεγχος για το while loop να είναι πάντα False οπότε να μην καθυστερεί αλλά να τυπώνει άμεσα τους χαρακτήρες.Εναλλακτικά μπορούμε να αλλάξουμε και τις τιμές των καθυστερήσεων ώστε να είναι πάντα π.χ. ένα δευτερόλεπτο, που είναι πολύ πιο λογικός χρόνος αναμονής για ένα flag.\
\
Για τη δεύτερη προσέγγιση, αρκεί να παρατηρήσουμε ότι για να μπορεί να τυπώσει το πρόγραμμα το flag(έστω και πολύυυυ αργά), σημαίνει ότι κάπου μέσα του είναι αποθηκευμένη η τιμή του flag. Στο παραπάνω screenshot φαίνεται ότι γίνεται μια κλήση στη συνάρτηση `parse()`. Αυτή η συνάρτηση είναι υπεύθυνη για να κάνει decode/decrypt το flag. Θεωρητικά, μπορεί να προσπαθήσει κάποιος να την κάνει reverse αλλά φαίνεται αρκετά μπελαλίδικο. Μια αρκετά ευκολότερη λύση είναι βάλουμε το πρόγραμμα να κάνει τη σκληρή δουλειά για εμάς, βάζοντας ένα breakpoint στο πρόγραμμα αμέσως **μετά** που θα έχει κληθεί η `parse()`. Έτσι θα μπορέσουμε να κοιτάξουμε στη μνήμη του προγράμματος και να βρούμε το decrypted πλέον flag!

![](https://github.com/Babafaba/NTUA_H4CK_crypto_challs/blob/main/writeups_for_challs_by_other_authors/slow/slow_IDA_3.png)
\
Βάζοντας το flag στο κατάλληλο format παίρνουμε `NH4CK{Sl0w_bu7_s3cUr3}`, που είναι και το σωστό flag!
